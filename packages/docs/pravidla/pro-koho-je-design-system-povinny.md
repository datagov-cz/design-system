---
title: Pro koho je design systém povinný
---

Implementace design systému gov.cz je povinná pro informační systémy, které podléhají žádosti o stanovisko Hlavního
architekta eGovernmentu k plánovanému projektu podle [zákona č. 365/2000 Sb.](https://www.zakonyprolidi.cz/cs/2000-365 'Externí odkaz na zakonyprolidi.cz') o informačních systémech veřejné správy a podle [usnesení vlády ČR ze dne 27. 1. 2020 č. 86](https://apps.odok.cz/attachment/-/down/RCIABLBBAMB6 'Externí odkaz na usenesení vlády'). 

Pro lepší představu, kterých úřadů a projektů se povinnost týká, jsou zveřejněny [informace ke schvalování projektů eGovernmentu](https://archi.gov.cz/uvod_schvalovani 'informace ke schvalování projektů eGovernmentu').

## Povinnými subjekty *(sloučeně pro oba předpisy výše)*

### JSOU

- ministerstva,
- další ústřední orgány státní správy,
- organizační složky státu jim podřízené,
- organizace nebo právnické osoby, k nimž příslušné ministerstvo nebo jiný ústřední správní úřad plní funkci zakladatele
  nebo zřizovatele nebo které spadají do jeho působnosti. Jedná se zejména o státní podniky, státní fondy či příspěvkové
  organizace.

### NEJSOU

- osoby soukromého práva se státem jako zakladatelem či ovládající osobou, tj. zejména obchodní korporace, jako jsou
  např. akciové společnosti nespadající do působnosti příslušného ministerstva
- dále všechny subjekty
  uvedené [v zákoně o informačních systémech veřejné správy podle §&nbsp;1&nbsp;odst.&nbsp;2](https://www.zakonyprolidi.cz/cs/2000-365/#p1-2 'Externí odkaz na zakonyprolidi.cz').

## Jakých informačních systémů se povinnost týká?

Povinnost se týká tzv. „určeného informačního systému“, který je nově definován v § 2 písm. v) zákona o informačních
systémech veřejné správy. S výjimkou systémů
uvedených [v zákoně o informačních systémech veřejné správy podle § 1 odst. 3](https://www.zakonyprolidi.cz/cs/2000-365#p1-3 'Externí odkaz na zakonyprolidi.cz')
a [§ 1 odst. 4](https://www.zakonyprolidi.cz/cs/2000-365#p1-4 'Externí odkaz na zakonyprolidi.cz'), tedy především:

- Systémy zajišťující obranu státu, krizové řízení, spravovaných bezpečnostními sbory, atd.
- Provozní informační systémy mimo spisovou službu, elektronickou poštou, lidské zdroje a účetnictví.

**Určený informační systém** je takový informační systém veřejné správy, který

1. využívá služby referenčního rozhraní nebo poskytuje služby referenčnímu rozhraní,
2. má vazby na informační systém veřejné správy podle bodu 1, nebo
3. je určený k poskytování služby informačního systému veřejné správy fyzickým nebo právnickým osobám s předpokládaným
   počtem uživatelů, kteří využívají přístup se zaručenou identitou, alespoň 5000 ročně.

Určený informační systém je tedy typicky systém, který využívá např. **základní registry**, **jiné (agendové) informační
systémy veřejné správy**, případně **další sdílené služby eGovernmentu s centralizovaným rozhraním**.

V případě systémů využívajících přístup se zaručenou identitou alespoň 5000 uživateli ročně, se jednoduše řečeno jedná o
**online služby**, které orgán veřejné moci **poskytuje přes internet portálovým způsobem podobně**, jako to činí
například **Portál občana**.

## Často kladené otázky

<gov-accordion variant="primary" size="s" wcag-label="Často kladené otázky">
    <gov-accordion-item>
		<h3 slot="label">Kde uvedu použití design systému gov.cz?</h3>
        <p>Při vyplňování <a href="https://archi.gov.cz/uvod_schvalovani#jake_formulare_maji_urady_pro_sve_projekty_vyuzit" title="Externí odkaz na archi.gov.cz" target="_blank">
        formulářů typu A, B2 a B3 </a> s žádostí o stanovisko OHA naleznete v sekci <i>Shoda s pravidly, standardizace a dlouhodobá udržitelnost</i> <strong>tabulku 42: UX/UI uživatelský zážitek a uživatelské rozhraní</strong>, kde do kolonky <i>Bude projekt využívat design systém gov.cz?</i> vepíšete <strong>ANO</strong> a pravidla design systému gov.cz budou pro váš informační systém závazná.</p>
    </gov-accordion-item>
    <gov-accordion-item>
		<h3 slot="label">Co když nebudu moci jednotný design systém gov.cz dodržet?</h3>
		<p>Obdobně jako u ostatních položek formuláře, můžete vyplnit číslo <strong>žádosti o výjimku</strong>. Žádost o výjimku vyplňujte vždy, pokud existuje objektivní důvod nebýt v souladu s architektonickými principy Národní architektury VS, požadavky na soulad řešení s kontextem architektury úřadu, požadavky na soulad řešení s kontextem architektury eGovernmentu, architektonickými vzory řešení sdílených služeb eGovernmentu apod. Pro každý jednotlivý důvod uvádějte jednu žádost o výjimku.</p>
	</gov-accordion-item>
    <gov-accordion-item>
		<h3 slot="label">Mám povinnost konzultovat design informačního systému?</h3>
		<p>Nemáte. Pokud jsou pro vás informace z <a href="https://designsystem.gov.cz">designsystem.gov.cz</a> dostatečné, nemusíte svůj projekt s námi konzultovat.</p>
        <p>Budeme však rádi když nás informujete o plánovaném příp. již spuštěném projektu. Uvítáme i zpětnou vazbu, jak se vám s design systémem pracovalo. Podněty můžete zasílat na <a href="mailto:design@dia.gov.cz">design@dia.gov.cz</a>.</p>
	</gov-accordion-item>
    <gov-accordion-item>
		<h3 slot="label">Jak se bude posuzovat dodržení design systému gov.cz?</h3>
		<p>Finální schválení ICT projektů je v pravomoci odboru Hlavního architekta eGovernmentu <i>(OHA)</i>, který vydává stanoviska.</p>
        <p>Odbor Hlavního architekta eGovernmentu může konzultovat soulad s design systémem s oddělením optimalizace eGovernmentu, které má správu design systému na starost.</p>
	</gov-accordion-item>
</gov-accordion>

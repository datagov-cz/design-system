---
title: Pro designéry
---

Tento design systém vznikl jako ucelený soubor komponent využitelných při navrhování webů a aplikací pro veřejnou správu. Jde o stále se vyvíjející projekt, který by měl být dále doplňován o další styly a komponenty, podle potřeb uživatelů. Účelem projektu je zjednodušit práci designerům a umožnit jim využít knihovnu prvků, která zajistí konzistenci napříč digitálními produkty veřejné správy.

## Dříve než začnete navrhovat
- Stáhněte si <a href="/_download/gov-materials-4-0-0.fig.zip" download title="Stáhnout Figma soubor (43kB)" class="inline-flex gap-2 items-center">Gov.cz Materials <gov-icon class="w-4" type="basic" name="download"></gov-icon></a> s hotovými styly a komponentami. Pro použití si jej naimportujte do svého projektu ve Figma.
- Pokud daná komponenta *(např. tlačítko nebo pole formuláře)* je již navržena, nemá smysl ji vytvářet znovu a v jiné podobě. Účelem design systému není potlačovat designerovu kreativitu, ale naopak mu umožnit využívat existující jazyk, aby mohl kreativitu zaměřit na rozhovory s uživateli, workshopy se stakeholdery či service design jako takový.
- Pokud vytváříte jakékoli nové prvky, dbejte na zachování stylu, ve kterém jsou tvořeny prvky stávající.
- Jakýkoli **nově vytvořený prvek vždy konzultujte** nejen se stakeholdery, ale rovněž **s tvůrci design systému** *(kontakt: [design@dia.gov.cz](mailto:design@dia.gov.cz))*. Tento prvek se pak může objevit v knihovně design systému jako další komponenta nebo modifikace současné komponenty a bude možné jej dále používat

## Podporované nástroje
Podporovanými nástroji rozumíme takové nástroje, pro které jsou připraveny již hotové komponenty, určené k tvorbě drátěných modelů, vizuálního designu i interaktivních (grafických) prototypů, určených k uživatelskému testování.

<img src="/_media/figma_logo.png" width="50" alt="Logo Figma">

### Figma
Figma je cloudový nástroj pro designery k tvorbě drátěných modelů, vizuálního designu i interaktivních prototypů. Umožňuje týmu pracovat v reálném čase na společných projektech. 
Funguje v jakémkoliv prohlížeči bez nutnosti instalace. V základní verzi je zdarma. Více informací o nástroji naleznete na [figma.com](https://figma.com).
